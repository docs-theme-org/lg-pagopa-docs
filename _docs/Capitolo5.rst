
|AGID_logo_carta_intestata-02.png|
   
+-------------------------------------------------------------------------------------+
|                                                                                     |
|**Linee Guida per l'effettuazione dei Pagamenti Elettronici a favore                 |
|delle Pubbliche Amministrazioni e dei Gestori di Pubblici Servizi**                  |
|                                                                                     |
|*ex articolo 5, comma 4 del decreto legislativo 7 marzo 2005. n. 82 e                |
|s.m.i. recante "Codice dell'amministrazione digitale"*                               |
|                                                                                     |
|**Versione** **1.2 –** **febbraio 2018**                                             |
|                                                                                     |
+-------------------------------------------------------------------------------------+

.. _strumenti-di-pagamento:

5. Strumenti di pagamento
=========================

Per effettuare i pagamenti elettronici possono essere utilizzati gli
strumenti di pagamento messi a disposizione dai prestatori di servizi di
pagamento, connessi con la piattaforma tecnologica di cui al paragrafo
8.3, quali: il bonifico, il bollettino postale, le carte di credito o di
debito e ogni altro servizio di pagamento che, adeguatamente integrato
con la piattaforma tecnologica, risulti rispettoso delle presenti Linee
guida e dei relativi allegati tecnici, nonché di ogni ulteriore
documento pubblicato dall’AgID per il Nodo dei Pagamenti-SPC.

In merito, si precisa che, in considerazione dell’articolo 65, comma 2,
del Decreto legislativo 13 dicembre 2017, n. 217, i prestatori di
servizi di pagamento, non possono erogare nei confronti dei soggetti
obbligati ad aderire al Sistema pagoPA, servizi di pagamento non
integrati con il Sistema stesso, ad eccezione degli specifici strumenti
di pagamento che non risultano ancora gestiti in modalità integrata con
la piattaforma tecnologica messa a disposizione da AgID, di cui al
:ref:`paragrafo 8.3 <piattaforma-tecnologica-per-linterconnessione>`.

Di conseguenza, ove un soggetto obbligato ad aderire al Sistema abbia
una specifica esigenza in materia di pagamenti, in via preliminare,
dovrà valutare se tale esigenza possa o meno essere soddisfatta
attraverso i servizi di pagamento erogabili in via integrata con il
Sistema pagoPA e, solo in caso negativo, potrà richiedere e ottenere dai
PSP l’erogazione di uno strumento di pagamento in modalità non integrata
con pagoPA.

Al fine di consentire all’utilizzatore finale di avere a disposizione
tutti gli strumenti di pagamento, incluso il servizio di bollettino
postale, ogni Ente Creditore, ove abbia già in essere un rapporto di
conto corrente postale, è chiamato a censire sul Sistema pagoPA almeno
un IBAN relativo ad un conto corrente postale.

Per lo stesso fine, resta ferma la facoltà per ogni Ente Creditore di
instaurare un rapporto di conto corrente postale, anche in seguito
all’adesione al Sistema pagoPA.

Ogni Ente Creditore, ove abbia già in essere un rapporto di conto
corrente postale, in aggiunta all’IBAN del conto corrente postale, potrà
censire sul Nodo dei Pagamenti-SPC ogni altro IBAN di conto corrente
bancario o postale nelle sue disponibilità.

Al fine di consentire l’utilizzo di altri strumenti di pagamento
elettronico disponibili che permettano anche l'addebito in conto
corrente, il Sistema pagoPA favorisce l’interconnessione con i circuiti
di pagamento anche internazionali, «\ *senza discriminazione in
relazione allo schema di pagamento abilitato per ciascuna tipologia di
strumento di pagamento elettronico come definita ai sensi dell'articolo
2, punti 33), 34) e 35) del regolamento UE 2015/751 del Parlamento
europeo e del Consiglio del 29 aprile 2015 relativo alle commissioni
interbancarie sulle operazioni di pagamento basate su carta*\ ».

Pertanto, il Sistema pagoPA rappresenta il sistema nazionale dei
pagamenti elettronici in favore delle Pubbliche Amministrazioni e degli
altri soggetti tenuti per legge all’adesione, al quale gli Enti
Creditori possono affiancare esclusivamente i seguenti metodi di
pagamento:

a) per cassa, presso l’ente e/o il soggetto che per tale ente svolge il
servizio di tesoreria o cassa;

b) "Delega unica F24" (c.d. modello F24) fino alla sua integrazione con
il Sistema pagoPA;

c) Sepa Direct Debit (SDD) fino alla sua integrazione con il Sistema
pagoPA;

d) eventuali altri servizi di pagamento non ancora integrati con il
Sistema pagoPA e che non risultino sostituibili con quelli
erogati tramite pagoPA poiché una specifica previsione di legge
ne impone la messa a disposizione dell’utenza per l’esecuzione
del pagamento.

Per il conseguimento degli obiettivi di razionalizzazione e contenimento
della spesa pubblica gli Enti Creditori hanno l’obbligo di dismettere
ogni altra modalità di pagamento elettronico non interconnessa al
Sistema pagoPA, fatto salvo quanto precisato al capoverso che precede.

Inoltre, si precisa che per evitare che gli utenti possano eseguire dei
bonifici non integratico con il Sistema pagoPA, è fatto divieto ai
soggetti tenuti per legge all’adesione a pagoPA di pubblicare in
qualsiasi modo l’IBAN di accredito.

Resta però fermo che, laddove un utente, però, avendo in proprio memoria
di tale IBAN, esegua un bonifico extra pagoPA, tale pagamento andrà
comunque gestito dall’Ente Creditore quale singola eccezione, con
l’auspico che tali eccezioni siano sempre di numero inferiore nel tempo.


.. |AGID_logo_carta_intestata-02.png| image:: media/header.png
   :width: 5.90551in
   :height: 1.30277in
   
