
|AGID_logo_carta_intestata-02.png|

+-------------------------------------------------------------------------------------+
|                                                                                     |
|**Linee Guida per l'effettuazione dei Pagamenti Elettronici a favore                 |
|delle Pubbliche Amministrazioni e dei Gestori di Pubblici Servizi**                  |
|                                                                                     |
|*ex articolo 5, comma 4 del decreto legislativo 7 marzo 2005. n. 82 e                |
|s.m.i. recante "Codice dell'amministrazione digitale"*                               |
|                                                                                     |
|**Versione** **1.2 –** **febbraio 2018**                                             |
|                                                                                     |
+-------------------------------------------------------------------------------------+

3. Obiettivo delle Linee guida
==============================

Le presenti Linee guida sono emanate - ai sensi dell’articolo 71 del
Decreto legislativo 7 marzo 2005, n. 82 e successive modificazioni,
recante il “Codice dell‘amministrazione digitale” (CAD) -dall’Agenzia
per l’Italia Digitale, sentita la Banca d’Italia, in attuazione
dell’articolo 5, comma 4, del CAD.

In particolare, il quadro di riferimento è dato dall’articolo 5, comma 1
del CAD che statuisce l’obbligo per le pubbliche amministrazioni di
«\ *[…] accettare, tramite la piattaforma*\ » messa a disposizione
dall'AgID in attuazione dell’articolo 5, comma 2, del CAD, «\ *[…] i
pagamenti spettanti a qualsiasi titolo attraverso sistemi di pagamento
elettronico, ivi inclusi, per i micro-pagamenti, quelli basati sull'uso
del credito telefonico […]*\ ».

Tale piattaforma è quella meglio conosciuta come Nodo dei Pagamenti-SPC
e/o Sistema pagoPA (:ref:`si veda il successivo paragrafo 8.3 <piattaforma-tecnologica-per-linterconnessione>`).

Le Linee guida perseguono l’obiettivo del legislatore di cogliere le
opportunità offerte dalle nuove tecnologie per facilitare le relazioni
con i cittadini e le imprese. L’auspicato maggior utilizzo di strumenti
di pagamento elettronici facilita la messa a punto di processi
fortemente automatizzati per la gestione e la riconciliazione dei
pagamenti da parte della Pubblica Amministrazione, nel rispetto delle
soluzioni organizzative in essere.

Le Linee guida per i pagamenti della Pubblica Amministrazione, tenuto
conto del quadro normativo di riferimento, delineano le attività che le
pubbliche amministrazioni, i gestori di pubblici servizi e le società a
controllo pubblico devono mettere in atto per consentire l’esecuzione di
pagamenti attraverso l’uso di strumenti elettronici, nonché le
specifiche dei codici da utilizzare per il pagamento, la riconciliazione
e il riversamento delle somme raccolte.

L’Agenzia per l’Italia Digitale provvederà a tenere aggiornate le Linee
guida per tener conto delle variazioni del quadro di riferimento
normativo, dell’evoluzione del contesto tecnologico e delle mutate
esigenze delle pubbliche amministrazioni e degli utilizzatori finali,
quali beneficiari del servizio pubblico erogato.


.. |AGID_logo_carta_intestata-02.png| image:: media/header.png
   :width: 5.90551in
   :height: 1.30277in
