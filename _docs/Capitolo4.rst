
|AGID_logo_carta_intestata-02.png|

+-------------------------------------------------------------------------------------+
|                                                                                     |
|**Linee Guida per l'effettuazione dei Pagamenti Elettronici a favore                 |
|delle Pubbliche Amministrazioni e dei Gestori di Pubblici Servizi**                  |
|                                                                                     |
|*ex articolo 5, comma 4 del decreto legislativo 7 marzo 2005. n. 82 e                |
|s.m.i. recante "Codice dell'amministrazione digitale"*                               |
|                                                                                     |
|**Versione** **1.2 –** **febbraio 2018**                                             |
|                                                                                     |
+-------------------------------------------------------------------------------------+


4. Soggetti destinatari
=======================

Ai sensi dell’articolo 5 del CAD, sono tenute ad accettare pagamenti
elettronici tutte le pubbliche amministrazioni di cui all'articolo 1,
comma 2, del decreto legislativo 30 marzo 2001, n. 165, i gestori di
pubblici servizi, nonché le società a controllo pubblico, come definite
nel decreto legislativo adottato in attuazione dell’articolo 18 della
legge n. 124 del 2015, escluse le società quotate come definite dallo
stesso decreto legislativo adottato in attuazione dell’articolo 18 della
legge n. 124 del 2015.

Inoltre, l’articolo 15, comma 5bis, del D.L. 179/2012, come convertito
in legge, ha esteso genericamente alle pubbliche amministrazioni
l’obbligo a collegarsi all’infrastruttura del Nodo dei Pagamenti-SPC.

A tal riguardo, per la nozione di pubblica amministrazione, si rinvia a
quanto già ampiamente dettagliato dal Ministero dell’Economia e delle
Finanze e dalla Presidenza del Consiglio dei Ministri con la circolare
interpretativa n. 1 del 9 marzo 2015, emessa per l’ambito applicativo
soggettivo della fatturazione elettronica.

Pertanto, nel seguito del presente documento sarà utilizzata la dizione
**Enti Creditori** per indicare genericamente l’insieme dei soggetti
obbligati all’adesione al Sistema pagoPA unitamente a quelli aderenti in
via facoltativa.

Le operazioni di pagamento oggetto delle presenti Linee guida
afferiscono a quanto dovuto agli Enti Creditori a seguito di obblighi di
legge ovvero conseguenti all’erogazione di servizi ovvero per pagamenti
a qualsiasi titolo dovuti e che possono essere attivati, sia da parte
dell’Ente Creditore, sia su iniziativa dell’utilizzatore finale.

L’Agenzia si riserva di valutare istanze di adesione di soggetti non
obbligati che vogliano aderire in via facoltativa al sistema.

L’adesione resta, altresì, facoltativa da parte dei prestatori di
servizi di pagamento che vogliano erogare servizi nei confronti degli
utilizzatori finali.


.. |AGID_logo_carta_intestata-02.png| image:: media/header.png
   :width: 5.90551in
   :height: 1.30277in
