
|AGID_logo_carta_intestata-02.png|

+-------------------------------------------------------------------------------------+
|                                                                                     |
|**Linee Guida per l'effettuazione dei Pagamenti Elettronici a favore                 |
|delle Pubbliche Amministrazioni e dei Gestori di Pubblici Servizi**                  |
|                                                                                     |
|*ex articolo 5, comma 4 del decreto legislativo 7 marzo 2005. n. 82 e                |
|s.m.i. recante "Codice dell'amministrazione digitale"*                               |
|                                                                                     |
|**Versione** **1.2 –** **febbraio 2018**                                             |
|                                                                                     |
+-------------------------------------------------------------------------------------+


2. Definizioni
==============

Ai fini delle presenti Linee guida si applicano le definizioni di cui
all’articolo 1 del CAD. Inoltre, si intende per:

\(a\) - *addebito diretto*:
un ordine di pagamento per l’addebito di un
conto di pagamento del pagatore (o del soggetto versante) in cui
l’operazione di pagamento è iniziata dal beneficiario in
conformità al consenso del pagatore (o dal soggetto versante),
eseguito sulla base degli standard SEPA pubblicati da EPC;

\(b\) - *ATM (Automated Teller Machine)*: 
apparecchiatura automatica per
l’effettuazione da parte della clientela di operazioni quali
prelievo di contante, versamento di contante o assegni,
richiesta di informazioni sul conto, bonifici, pagamento di
utenze, ricariche telefoniche, ecc. Il cliente attiva il
terminale introducendo una carta e digitando il codice personale
di identificazione. In Italia, ad esempio, i circuiti Postamat e
Bancomat si servono di ATM;

\(c\) - *bollettino di conto corrente postale:* 
bollettino precompilato dal
creditore - o da compilare a cura del debitore - con cui il
debitore effettua il pagamento con accredito sul conto di
pagamento detenuto dal creditore presso Poste Italiane S.p.A.;

\(d\) - *bonifico (bancario o postale)*: 
un servizio di pagamento per
l’accredito sul conto di pagamento del beneficiario eseguito,
sulla base degli standard SEPA pubblicati da EPC, a partire da
un conto di pagamento del pagatore (o del soggetto versante) da
parte del prestatore di servizi di pagamento detentore del conto
di pagamento del pagatore (o del soggetto versante), sulla base
di un’istruzione data dal pagatore (o dal soggetto versante);

\(e\) - *carta di credito o di debito*: 
strumento di pagamento costituito da
una carta plastificata, dotata di banda magnetica e/o microchip,
che in base a un rapporto contrattuale con l’emittente, abilita
il titolare a effettuare pagamenti (es. tramite terminale POS o
via internet);

\(f\) - *conto di pagamento:* 
un conto intrattenuto presso un prestatore di
servizi di pagamento da uno o più utilizzatori di servizi di
pagamento per l’esecuzione di operazioni di pagamento. Rientra
nella nozione di conto di pagamento il conto corrente bancario o
postale nei limiti in cui venga utilizzato per operazioni di
pagamento, nonché il conto sul quale vengono addebitate e
accreditate le operazioni di pagamento eseguite a valere su una
carta di debito o di credito

\(g\) - *Enti Creditori*: 
le pubbliche amministrazioni e gli altri soggetti
di cui all’articolo 2, comma 2 del CAD, nonché i gestori di
pubblici servizi e gli altri soggetti che risultino comunque
aderenti all’infrastruttura del Nodo dei Pagamenti-SPC;

\(h\) - *EPC*: 
European Payments Council (Consiglio europeo per i pagamenti)
- sostiene e promuove la creazione della SEPA attraverso
l'autoregolamentazione dell’industria bancaria. EPC definisce le
regole comuni per i servizi di pagamento di base all'interno di
un mercato competitivo, fornisce orientamenti strategici per la
standardizzazione, formula le migliori pratiche a supporto e
controlla l'attuazione delle decisioni prese;

Fanno parte dei prestatori di servizi di pagamento gli istituti di
moneta elettronica e gli istituti di pagamento nonché, quando
prestano servizi di pagamento, le banche, gli uffici postali, la
Banca Centrale Europea e le banche centrali nazionali se non
agiscono in veste di autorità monetarie, altre autorità pubbliche,
le amministrazioni statali, regionali e locali se non agiscono in
veste di autorità pubbliche;

\(i\) - *gestori di pubblici servizi*: 
le aziende e gli enti organizzati in
forma societaria che gestiscono servizi pubblici;

\(j\) - *IBAN*: 
International Bank Account Number - numero identificativo
internazionale di un conto di pagamento che individua senza
ambiguità un unico conto di pagamento e i cui elementi sono
specificati dall’Organizzazione internazionale per la
standardizzazione;

\(k\) - *istituto tesoriere*: 
il soggetto finanziario affidatario del
servizio di tesoreria o di cassa della singola amministrazione,
ivi compresa la Banca d’Italia;

\(l\) - *micro-pagamenti*: 
operazioni di pagamenti di importo non superiore
a 30 euro o che presentano un limite di spesa complessivo di 150
euro o che sono avvalorati per un importo che in nessun momento
supera i 150 euro, così come indicati all’articolo 4, comma 1
del Decreto legislativo 27 gennaio 2010, n. 11;

\(m\) - *Nodo dei Pagamenti-SPC*: 
piattaforma tecnologica per
l’interconnessione e l’interoperabilità tra le Pubbliche
Amministrazioni e i Prestatori di Servizi di Pagamento di cui
all’art. 5, comma 2 del CAD;

\(n\) - *pagatore*: 
persona fisica o giuridica che effettua, direttamente o
tramite un delegato (soggetto versante), un pagamento in favore
di un ente per somme di denaro a vario titolo dovute;

\(o\) - *POS (Point Of Sale)*: 
apparecchiatura automatica presidiata per la
lettura di carte di pagamento (POS fisico) o servizio fruibile
attraverso la rete internet (POS virtuale), messi a disposizione
dai prestatori di servizi di pagamento, mediante i quali è
possibile effettuare l’operazione di pagamento;

\(p\) - *PSD*: 
Payment Services Directive - la direttiva 2007/64/CE relativa
ai servizi di pagamento nel mercato interno;

\(q\) - *PSD2*: 
Payment Services Directive - la direttiva 2015/2366 relativa
ai servizi di pagamento nel mercato interno;

\(r\) - *PSP:* 
prestatore di servizi di pagamento - organismo che presta
servizi di pagamento sul territorio della Repubblica in quanto
ivi insediato o in regime di libera prestazione di servizi;

\(s\) - *pubblica amministrazione*: 
ente di cui all’articolo 2, comma 2 del CAD;

\(t\) - *Ricevuta telematica (RT)*: 
attestazione informatica di avvenuto
pagamento rilasciata dal prestatore di servizi di pagamento al
pagatore, o al soggetto versante, nonché all’Ente Creditore;

\(u\) - *Richiesta di pagamento telematico (RPT)*: 
disposizione impartita
dal pagatore, o dal soggetto versante, al prestatore di servizi
di pagamento contenente tutti gli elementi richiesti dall’Ente
Creditore beneficiario per effettuare un pagamento informatico;

\(v\) - *SEPA*: 
Single Euro Payments Area (Area unica dei pagamenti in
euro), ovvero un'area nella quale gli utilizzatori degli
strumenti di pagamento - i cittadini, imprese, pubbliche
amministrazioni e gli altri operatori economici -
indipendentemente dalla loro residenza, possono effettuare e
ricevere pagamenti in euro non in contanti sia all'interno dei
confini nazionali che fra paesi diversi, alle stesse condizioni
e con gli stessi diritti e obblighi. La SEPA riguarda 32 paesi
(tutti i paesi dell'Unione Europea più l'Islanda, la Norvegia,
il Liechtenstein, la Svizzera e il Principato di Monaco).

Il progetto SEPA, avviato oltre 10 anni fa - su impulso delle
autorità europee - dall'industria bancaria e dei pagamenti europea,
prevede la definizione di standard comuni per bonifici e addebiti
diretti, i due principali servizi di pagamento al dettaglio in euro
diversi dal contante. Ai sensi del Regolamento UE 260/2012, la
migrazione ai nuovi strumenti europei dovrà completarsi entro il 1°
febbraio 2014.;

\(w\) - *servizi pubblici*: 
qualsiasi attività che si concretizzi nella
produzione di beni o servizi che rispondano ad esigenze di
utilità generale, non solo in termini economici ma anche in
termini di promozione sociale, purché risponda ad esigenze di
utilità generale o ad essa destinata in quanto preordinata a
soddisfare interessi collettivi [1]_.

\(x\) - *Sistema pagoPA*: 
il sistema dei pagamenti a favore delle pubbliche
amministrazioni e dei gestori di pubblici servizi;

\(y\) - *soggetto versante*: 
persona, fisica o giuridica, che effettua un
pagamento su delega del pagatore;

\(z\) - *SPC*: 
Sistema pubblico di connettività di cui al Capo VIII del CAD.

\(aa\) - *SPID*: 
Sistema pubblico per la gestione dell'identità digitale di
cittadini e imprese di cui all’articolo 64 e 64-bis del CAD;

\(bb\) - *strumento di pagamento*: 
dispositivo personalizzato o insieme di
procedure utilizzate dal prestatore di servizi di pagamento che
consentono al pagatore, o al soggetto versante, di impartire
richieste di pagamento informatico;

\(cc\) - *utilizzatore finale*: 
il soggetto (pagatore o versante) che
effettua il pagamento di somme a favore di un Ente Creditore.

.. [1]
   Sentenze del Consiglio di Stato, Sezione Quinta, n. 319 del 3 aprile
   1990 e n. 2605 del 9 maggio 2001


.. |AGID_logo_carta_intestata-02.png| image:: media/header.png
   :width: 5.90551in
   :height: 1.30277in
